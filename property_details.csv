Title,Price,Location,Description
"Asikkalantie 325, Hämeenkoski, Hollola●5h/6h, k, s, wc, p, kph, ak, hevostalli, maneesi, pihatto/aittarakennus, hirsimökki",410 000 €,,"Hevostila Hollolassa! Hieno kokonaisuus loistavalla sijainnilla Hämeenkosken Etolassa. Tilalla voit harjoittaa joko yritystoimintaa tai harrastaa laadukkaasti omien hevosten kanssa. Tilat taipuvat muuhunkin käyttöön, mahdollisuuksia on monia! Pihaan pääset suoraan asfalttitietä pitkin, eikä valtatielläkään ole kuin 5 km. 5G kotinetti mahdollistaa etätöiden tekemisen sujuvasti. Tilalla on hieno, kattavasti remontoitu hirsirunkoinen kaksikerroksinen talo, joka on alun perin rakennettu v.1931. Alakerrassa on kodikas avokeittiö, olohuone, 2 isoa makuuhuonetta, joista toinen jaettu kevyellä väliseinällä, wc, kph sekä 2 eteistä. Yläkerrassa on 1 makuuhuone, iso harrastehuone, upea saunaosasto sekä parveke. Talon sivua ympäröi iso terassi, johon on upotettu lämmitetty uima-allas. Talo lämpiää puilla sekä molempiin kerroksiin on asennettu lisäksi ilmalämpöpumput. Viimeisimpänä tehty julkisivuremonttia, lisätty tuulensuojalevyt sekä uusittu ulkovuoraus talon pitkältä sivulta. Hevostallista löytyvät karsinat muoviponttilankuilla 10 hevoselle, satulahuone, vesikarsina, rehuhuone, pieni varastotila, kuivaushuone ja wc, jossa kuivakäymälä. Lantalaan kulku helposti suoraan tallin sisältä. Tilalla on lisäksi arkea helpottava kävelytyskone neljälle hevoselle. Hevosten ulkoilua varten pihasta löytyy hiekkatarhoja joko putki/sähköaidalla tai muovilauta/sähkö -aidalla. Hevosten liikutusta varten tilalla on aidattu ja valaistu kenttä 20 x 40 m, jossa muovirouhe/ hiekkapohja. Pohjamateriaalin ansiosta kenttä ei jäädy ensimmäisten pakkasten myötä ja näin se on käytettävissä pidempään syksyllä kuin normaali hiekkapohjainen kenttä. Monipuolisille maastoreiteille kulku helposti suoraan pihasta. Pihaan on tehty asiakkaita varten parkkipaikka ja omille autoille löytyy lisäksi reilusti parkkitilaa sekä iso autokatos. Mikäli haluat pitää hevosiasi ulkona ympäri vuorokauden, se on mahdollista pihatossa, jossa on 25 m2 sisätila sekä ulkoilualue. Voit myös laittaa hevosesi ulkokarsinaan, joita tilalta löytyy kaksi ja näihin molempiin on yhdistetty omat ulkoilutarhat. Tilalta löytyy maneesi, jossa voi ratsastaa aina keleistä riippumatta. Ratsastusala on 15 x 36 m ja pohjana fillerihiekkaa. Maneesin päädyissä on peilit, joita voi hyödyntää treenatessa. Maneesi on hyvin valaistu ja se sijaitsee aivan tallin läheisyydessä, joten sinne pääsee nopeasti kelillä kuin kelillä. Tilan vesi tulee omasta lähdekaivosta, joka on erittäin hyvä taloudellinen säästö hevosten kanssa. Tilalla on toiminut aiemmin yksityistalli ja lisämaata on vuokrattavissa/ostettavissa lähinaapureilta. Piha-alueella on myös toinen terassi sekä lapsille paljon tekemistä mm. kiipeilyteline, leikkimökki sekä hiekkalaatikko. On nurmialueita sekä golfgreeni, jossa voit harjoitella puttaamista. Pihan omenapuista saa kerättyä maukkaat omenat, takapihalla kasvavista villivadelmista herkulliset vadelmat sekä marja/karviaispensaista mehukkaat marjat. Vastaavaa kokonaisuutta tällaisella sijainnilla ei ole usein tarjolla. Täällä saat nauttia maaseudun rauhasta ja olet kuitenkin muutaman kymmenen minuutin päässä Hollolan ja Lahden palveluista. Hyvät etäisyydet myös pääkaupunkiseudulle. Varaa esittelyaika ja tule paikanpäälle ihastelemaan! Lisätiedot ja esittelyt: Hannele Leivo-Savioja I 0400 295104 I hannele@bo.fi I Kiinteistönvälittäjä LKV, Kiat, Partner, Bo LKV Lahi"
